# اولویت‌بندی پروتکل HTTP/3

همانطور که پیشتر اشاره شد، اولویت‌بندی بین جریان‌ها از مشخصات اصلی
HTTP/3 حذف شده است تا که به‌طور جداگانه روی آن کار شود.

این به‌دلیل آموخته‌ها از مدل اولویت‌بندی HTTP/2 و پیاده‌سازی
آن (یا عدم وجود آن) در دنیای واقعی بود.

یک [مدل اولویت‌بندی ساده‌تر از
HTTP/2](https://tools.ietf.org/html/draft-ietf-httpbis-priority) با استفاده از
بخش‌های سرامد HTTP به‌همراه تعداد محدودی تنظیمات اولویت‌بندی،
پیشنهاد شده است. این یک تغییر اساسی نسبت به پرچم‌های وابستگی و وزن در
قاب‌های سرامد HTTP/2 است و به شما امکان درک بهتر لایهٔ کاربرد را می‌دهد.

امکان اولویت‌بندی دوباره و پشتیبانی از آن هنوز مورد بحث و گفتگو است. HTTP/2
برای مدیریت این موضوع قاب‌های اولویت‌بندی را داشت، اما جریان‌های
مستقل در QUIC و HTTP/3 این مسئله را به‌مراتب پیچیده‌تر می‌سازد و
ازین‌رو مزایا و پیچیدگی آن هنوز در مرحلهٔ مناظره است.

زمانی که (یا اگر!) مدل اولویت‌بندی بهتری برای HTTP/3 مورد توافق قرار گرفت،
به امکان پیش‌انتقال آن به HTTP/2 جهت رفع پیچیدگی و نگرانی‌های
پیاده‌سازی آن سمت نیز امید است.
