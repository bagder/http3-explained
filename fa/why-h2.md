## آیا HTTP/2 را به یاد دارید؟

مشخصات فنی پروتکل HTTP/2،
[RFC7540](https://httpwg.org/specs/rfc7540.html)، در ماه مِه سال ۲۰۱۵
منتشر شد و پروتکل HTTP/2 از آن زمان به صورت گسترده در سراسر اینترنت و
شبکه جهانیِ وِب راه‌اندازی و مورد استفاده قرار گرفته است.

در اوایل سال ۲۰۱۸، حدود ۴۰٪ از ۱۰۰۰ وب‌ سایت برتر از HTTP/2 استفاده
می‌کردند، حدود ۷۰٪ از تمام درخواست‌های HTTPS ارسال شده توسط Firefox
پاسخ‌های HTTP/2 دریافت کرده‌اند و تمام مرورگرهای اصلی، سرورها و پروکسی‌ها
این پروتکل را پشتیبانی می‌کنند.

پروتکل HTTP/2 بسیاری از مشکلات موجود در پروتکل HTTP/1 را برطرف می‌کند و
با ارائه نسخه دوم پروتکل HTTP کاربران قادر به کنارگذاشتن راه‌کارهای
موقت بسیاری هستند که برخی از آن راه‌کارهای موقت برای توسعه‌دهندگان وب
بسیار دشوار است.

یکی از ویژگی‌های اصلی پروتکل HTTP/2 استفاده از روش تسهیم است، روش تسهیم
این‌گونه است که بسیاری از جریان‌های منطقی بر روی یک ارتباط فیزیکیِ TCP
ارسال می‌شوند. این روش باعث تسریع و بهبود در خیلی از مسائل می‌شود. این
روش باعث بهبود کنترل ازدحام، استفاده بهتر کاربر از ارتباط TCP و در
نتیجه استفاده بهینه از پهنای‌باند، و همچنین افزایش تداوم ارتباطات TCP
که نتیجه آن استفاده‌ی کامل از سرعت به نسبت قبل است می‌شود. فشرده‌سازی
سرآیندها نیز منجر به استفاده‌ی کمتر از پهنای‌باند می‌شود.

با استفاده از HTTP/2 مرورگرها معمولاً از *یک* ارتباط TCP با هر میزبان
به جای *شش* ارتباط که در گذشته رایج بود، استفاده می‌کنند. در واقع،
تکنیک‌هایی مانند 'desharding' و 'coalescing' که همراه HTTP/2 استفاده
می‌شود، می‌تواند به مراتب تعداد ارتباطات را کاهش دهد.

همچنین HTTP/2 مشکل 'Head-of-line (HOL) blocking' که باعث می‌شد تا کاربر
مجبور به انتظار برای اتمام درخواست اولِ در صف پیش از ارسال درخواست‌های
بعدی باشد را حل کرد.

![http2 man](../images/h2-man.jpg)
