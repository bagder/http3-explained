## آیا HTTP/2 را به یاد دارید؟

مشخصات HTTP/2 توسط [RFC 7540](https://httpwg.org/specs/rfc7540.html) در ماه مِه سال ۲۰۱۵ منتشر شد و پروتکل آن از آن زمان به صورت گسترده در سراسر اینترنت و شبکه جهانیِ وِب راه‌اندازی، مستقر و استفاده شده است.

در اوایل سال ۲۰۱۸، حدود ۴۰٪ از ۱۰۰۰ وب‌ سایت برتر از HTTP/2 استفاده می‌کردند که حدود ۷۰٪ از تمام درخواست‌های ایجاد و ارسال شده توسط Firefox پاسخ‌های HTTP/2 را دریافت می‌کنند که تمام مرورگرهای اصلی، سرورها و پروکسی‌ها آن را پشتیبانی می‌کنند.

نسخه دوم HTTP به بسیاری از نقصان موجود در HTTP/1 پرداخت که با توجه به معرفی آن کاربران قادر به کنارگذاشتن راه‌کارهای موقت بسیاری شدند که بسیاری از آنان برای توسعه‌دهندگان وب بسیار ناگوار و دشوار بود.

یکی از ویژگی‌های کلیدی HTTP/2 استفاده از قابلیت تسهیم است، که بسیاری از جریان‌های منطقی بر روی یک ارتباط فیزیکیِ یکسان و مشابه TCP ارسال می‌شود. این مورد خیلی از مسائل را سریعتر و بهتر می‌کند. این باعث بهتر شدن کنترل تراکم می‌شود، باعث استفاده بهتر کاربر از TCP و بنابراین استفاده صحیح‌تر از پهنای‌باند می‌شود، و همچنین باعث ارتباطات مداوم‌تر TCP است که منجر به استفاده‌ی کامل از سرعت به نسبت قبل می‌شود. فشرده‌سازی سرایندها نیز باعث استفاده‌ی کمتر از پهنای‌باند می‌شود.

با استفاده از HTTP/2 مرورگرها معمولاً از یک ارتباط TCP با هر میزبان به جای شش ارتباط رایج گذشته برقرار می‌کنند. در واقع، تکنیک‌هایی مانند 'desharding' و 'coalescing' می‌تواند به مراتب تعداد اتصالات را کاهش دهد.

همچنین HTTP/2 مشکل 'Head-of-line (HOL) blocking' که باعث می‌شد تا کاربر مجبور به انتظار برای اتمام درخواست اولِ در صف پیش از ارسال درخواست‌های بعدی باشد را حل کرد.

![http2 man](../images/h2-man.jpg)
