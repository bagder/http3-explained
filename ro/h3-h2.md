# HTTP/3 comparat cu HTTP/2

HTTP/3 este proiectat pentru QUIC, care este un protocol de transport care 
manipulează fluxurile singur.

HTTP/2 este proiectat pentru TCP și, deci, manipulează fluxurile în layer-ul 
HTTP.

## Similarități

Cele două protocoale oferă clienților seturi de funcționalități practic 
identice.

- Ambele protocoale oferă fluxuri

- Ambele protocoale oferă suport pentru trimiteri de către server

- Ambele protocoale au compresia headere-lor, iar QPACK și HPACK sunt similare 
  în proiectare.
  
- Ambele protocoale oferă multiplexing peste o singură conexiune folosind
  fluxuri

- Ambele protocoale oferă prioritizare pe fluxuri

## Diferențe

Diferențele sunt în detalii și sunt acolo mulțumită folosirii de către HTTP/3 a 
QUIC:

- HTTP/3 are un suport pentru date timpurii mai bun și mai probabil să meargă, 
  mulțumită handshake-urilor 0-RTT ale QUIC, în timp ce TCP Fast Open și TLS 
  trimit mai puține date și întâlnesc, deseori, probleme.

- HTTP/3 are handshakes mult mai rapide datorită QUIC față de TCP + TLS.

- HTTP/3 nu există într-o versiune nesigură și necriptată. HTTP/2 poate fi 
  implementat și folosit fără HTTPS - chiar dacă asta este acum rar peste 
  internet.

- HTTP/2 poate fi negociat direct într-un handshake TLS cu extensia ALPN, în 
  timp ce HTTP/3 există peste QUIC, deci are nevoie înainte de un header de 
  răspuns `Alt-Svc` pentru a informa clientul de acest lucru.
  