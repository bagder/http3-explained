# HTTP/3 explicat

Lucrul la această carte a început în martie 2018. Planul este documentarea 
HTTP/3 și protocolul pe care se bazează: QUIC. De ce, cum funcționează, 
detaliile protocolului, implementările și multe altele.

Cartea, complet gratuită, este menită a fi un efort cooperativ care să implice
pe oricine și pe toată lumea care dorește să ajute.

## Precondiții

Se presupune că o persoană care citește această carte are o înțelegere de bază
a conexiunilor TCP/IP, conceptelor din spatele HTTP și internetului. Pentru mai
detalii și caracteristici ale HTTP/2, recomandăm mai întâi citirea [http2
explained](https://daniel.haxx.se/http2/).

## Autorul

Cartea este începută de [Daniel Stenberg](https://daniel.haxx.se/). 
Daniel este creatorul și dezvoltatorul principal al 
[curl](https://curl.haxx.se/), cel mai folosit client HTTP din lume. Daniel 
lucrează cu (și la) HTTP și protocoale de internet de mai bine două decenii și 
este autorul [http2 explained](https://daniel.haxx.se/http2/).

## Pagina principală

Pagina principală a acestei cărți se găsește la
[daniel.haxx.se/http3-explained](https://daniel.haxx.se/http3-explained).

## Cum puteți ajuta

Dacă găsiți greșeli, scăpări, erori sau minciuni evidente în acest document,
vă rugăm să ne trimiteți o versiune mai bună a paragrafului cu pricina și noi
vom face modificările necesare. Vom menționa cum se cuvine pe toată lumea care
ajută. Sper să pot îmbunătăți cu timpul acest document.

Este de preferat să trimiteți 
[problemele](https://github.com/bagder/http3-explained/issues)
sau [pull requests](https://github.com/bagder/http3-explained/pulls) pe pagina
de GitHub a cărții.

## Licență

Acest document și întregul lui conținut sunt licențiate cu [licența Creative 
Commons Attribution 4.0](https://creativecommons.org/licenses/by/4.0/).
