# HTTP/3 paragonato a HTTP/2

HTTP/3 è stato disegnato per QUIC, che è un protocollo di trasporto
autonomo nel gestire i proprii flussi.

HTTP/2 è stato concepito su TCP, quindi gestisce i sotto-flussi all'interno
dello strato HTTP.

## Somiglianze

I due protocolli hanno virtualmente un insieme di caratteristiche identico.

- Entrambi offrono streams (flussi)

- Entrambi supportano la modalità "server push"

- Entrambi utilizzano la compressione degli header, QPACK e HPACK risultano
  molto simili nel design funzionale

- Entrambi sfruttano il multiplexing via flussi, su una singola connessione

- Entrambi i protocolli contengono la nozione di priorità di flusso

## Differenze

Le differenze riguardano i dettagli, soprattutto in relazione al fatto che
HTTP/3 usi QUIC:

- HTTP/3 funziona meglio con i "dati anticipati" grazie al supporto per la
  negoziazione a 0-RTT, mentre sappiamo che il TCP Fast Open accoppiato a TLS
  spesso incontra problemi, inviando comunque minor quantità di dati

- Le negoziazioni (handshakes) sono molto più rapide in HTTP/3 grazie a QUIC

- Non esistono versioni non crittate o non sicure di HTTP/3. HTTP/2 può ancora
  essere implementato ed utilizzato senza HTTPS - benchè molto raro su Internet

- HTTP/2 può essere negoziato direttamente all'interno di una negoziazione TLS
  grazie all'estensione ALPN. Diversamente, in HTTP/3 (essendo su QUIC) si
  dovrà a priori informare il client con una risposta contenente l'intestazione
  `Alt-Svc:` prima che il client stesso possa avere conoscenza di tale risorsa.
